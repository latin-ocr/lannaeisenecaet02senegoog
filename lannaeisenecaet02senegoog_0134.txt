HIPPOLYTUS. ACT. ll.

Te frons hirta decet, te brevior coma
Nulla lege iacens. Tu licet asperos
Pugnacesque deos viribus arceas

Et vasti spatio vincere corporis:

Aequas Herculeos nam iuvenis toros,
lllartis belligeri pectore latior.

Si dorso libeat cornipedis vehi:

Frenis Castorea mobilior manu
Spartanum poteris flectere Cyllaron.
Amentum digitis tende prioribus,

Et totis iaculum dirige viribus:

Tam longe, dociles spicula figere,

Non mittent gracilem Cretes arundinem.
Aut si tela modo spargere Parthico

ln coelum placeat: nulla sine alite
Descenderit, tepido viscere condita3
Praedam de mediis nubibus auferent.
Raris forma viris (secula prospiceil
lmpunita fuit. Te melior deus

Tutum praetereat, formaque nobilis
Deformis senii monstret imaginem.
Quid sinat inausum feminae praeceps furori
Nefanda iuveni crimina insonti parat.
En scelera! quaerit crine lacerato fidem,

Decus omne turbat capitis, humectat genam ยน

instruitur omnis fraude feminea dolus.
Sed iste quisnam ost, regium vultu deeris
Cereus, et alto vertice attollens caputl
Ut ora iuveni paria Pirithoo gerit,

Ni languido pallore canderent genae,

staretque recta squalor incultus coma.
En, ipse Theseus redditus terris adest!

m

 

